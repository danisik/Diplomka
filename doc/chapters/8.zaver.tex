%CHAPTER
\chapter{Závěr}
V rámci této práce se autor seznámil s dostupnými zdroji dat o patentech. Celosvětové patentové instituce nebyly prostudovány z důvodu již existující diplomové práce \cite{BARATTA2019thesis}, která byla zaměřená právě na tyto celosvětové instituce. Tato diplomová práce rozšiřuje původní diplomovou práci ve směru národních patentujících institucí a jejich dat.
\newline
\indent Celkem bylo prostudováno 51 národních patentových institucí z celého světa. U institucí byla zkoumána hlavně dostupnost patentových dat (zda patentová instituce poskytuje svá data ke stažení zdarma nebo za peníze) a validita dat. Data byla vyhodnocena jako validní tehdy, když obsahovali všechny povinné atributy, kterými jsou: ID patentu, titulek patentu, datum přihlášení a existující autor. Z 51 národních patentových institucí splňovalo tyto dvě podmínky pouze 10 institucí, které poskytly necelé dva miliony validních záznamů o patentových dat.
\newline
\indent Vzhledem k získaným datům z patentových institucí byly prozkoumány možné typy databází, které by umožňovali jejich efektivní vytěžování. Při průzkumu bylo porovnáváno pouze šest nejznámějších typů databází, které by mohli ukládat patentová data. Z šesti typů dat byly nakonec vybrány dva typy databází, každý pro jiný účel. První typ, relační databáze, poslouží k~rychlému získávání statistik o patentech. Druhý typ, databáze dokumentů, poslouží k ukládání celých souborů s patentovými daty. Jako existující řešení pro relační databázi bylo vybráno MySQL, pro databázi dokumentů zase MongoDB, které se pomocí Apache Kafka propojilo s full-textovým vyhledávačem Elasticsearch. Vzhledem ke vstupním datům, která jsou uložena v několika různých strukturách, bylo dokázáno, že kombinace relační a dokumentové databáze může být velice dobré řešení. Udržování obou databází může být časově a kapacitně náročnější, ale rychlost a efektivita vyhledávání je větší než v případě použití pouze jedné databáze.
\newline
\indent Zadání práce bylo splněno ve všech bodech. Zvolená databázová řešení umožňují efektivní vytěžování patentových dat pomocí full-textového vyhledávače Elasticsearch v případě MongoDB, a pomocí \gls{SQL} dotazů v MySQL pro získávání statistik. Efektivní vytěžování bylo otestováno na třech scénářích pro MongoDB, a devíti scénářích pro MySQL. Instalace všech nástrojů a databází se provádí pomocí Dockeru.